Monstera Standleyana se taky někdy označuje i jako *Philodendron cobra*. Je totiž philodendronům velmi podobná, co do vzhledu, tak i do nároků. Jediné, co by se dalo považovat za rozdíl je to, že prosperuje ve stále mírně vlhkém substrátu, na rozdíl od philodendronů.
Tato rostlina pochází z deštných pralesů především Střední a Jižní Ameriky. Ve své domovině roste přichycena ke stromům, po kterých doslova šplhá. Podobný život jí můžeme zajistit i v domácích podmínkách, pokud jí do květináče dáme nějakou oporu, po které by také mohla šplhat, např. kokosovou tyč. Můžeme ji také nechat růst bez opory, a to potom budou její stonky s listy hezky viset dolů.
Tento konkrétní kultivar se řadí mezi raritní druhy, které dokáží upoutat pozornost svými podlouhlými, lesklými panašovanými listy.
